# #09A-S - [quera](https://quera.org/problemset/6082)

## آسمان شکر آباد

    محدودیت زمان: ۱ ثانیه
    محدودیت حافظه: ۲۵۶ مگابایت

پادشاه شهر شکرستان در یک شب پر ستاره از پنجره به بیرون نگاه می‌کند و از تماشای آسمان لذت می‌برد. این پر ستاره بودن آسمان پادشاه را به وجد می‌آورد که ستاره ها را بشمارد. همان‌طور که می‌دانید او همیشه می‌گوید که برای این کار خیلی تنبل است ولی در واقع نمی‌تواند فرق ستاره با سیاره را تشخیص دهد! بنابراین از شما می‌خواهد که کار شمردن ستاره‌ها را برای او انجام دهید.

تصویر آسمان که از پنجره دیده می‌شود به صورت یک جدول `n×m` با `n` سطر و `m` ستون است. در هر خانه `1×1` از این جدول، یک ستاره، یک سیاره و یا خود آسمان دیده می‌شود. و می‌دانیم که هر ستاره و سیاره تنها یک خانه از جدول را اشغال کرده است. در این تصویر یک ستاره به صورت `*`، یک سیاره به صورت `o` و خود آسمان به صورت `.` دیده می‌شود. تعداد ستاره هایی که از پنجره دیده می‌شود را به پادشاه گزارش دهید.

## ورودی

در یک سطر دو عدد صحیح `n` و `m` داده می‌شود. و در `n` سطر بعدی هر کدام `m` کاراکتر بدون فاصله داده می‌شود. که این کاراکتر ها `*` یا `o` و یا `.` هستند.
`1≤n,m≤100`

### خروجی

در یک سطر تعداد ستاره‌ها را چاپ کنید.

### مثال

#### ورودی نمونه ۱

```
3 4
*.**
*.oo
o*.o
```

#### خروجی نمونه ۱

`5`

#### ورودی نمونه ۲

```
5 1
.
o
.
o
*
```

#### خروجی نمونه ۲

`1`

توضیح نمونه‌ها

همان طور که در جدول نمونه یک می‌بینید، ۵ کاراکتر `*` دیده می شود که هر کدام نشان دهنده‌ی یک ستاره در آسمان است. و در نمونه ۲ نیز تنها ۱ کاراکتر `*` دیده می‌شود.

> بانک سوالات گذاشته شده در گروه-همراه جواب
> https://github.com/Flu-iid/parand_algo
